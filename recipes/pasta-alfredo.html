<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Odin Recipes | Pasta Alfredo</title>
</head>
<body>
   <h1>Pasta Alredo</h1>
   <img src="https://miljuschka.nl/wp-content/uploads/2024/07/Pasta-Alfredo-miljuschka.jpg" alt="Pasta Alfredo" width="400">
   <h2>Beschrijving</h2>
   <p>Pasta Alfredo is een geliefde klassieker die al decennialang de harten van pasta lovers verovert. Dit romige en smeuïge pasta gerecht is niet alleen geliefd bij volwassenen, maar ook bij kinderen. Met zijn eenvoudige ingrediënten en snelle bereidingswijze is het een ideaal gerecht voor drukke doordeweekse avonden of wanneer je indruk wilt maken op je gasten.</p>
   <h2>Ingrediënten</h2>
   <ul>
    <li>350 gr fettuccine</li>
    <li>2 kipfilets ca 150 gram per stuk</li>
    <li>15 gr bladpeterselie</li>
    <li>200 gr wit zuurdesem brood zonder korst</li>
    <li>1 ei</li>
    <li>50 gr bloem</li>
    <li>3 tenen knoflook</li>
    <li>50 gr roomboter</li>
    <li>200 gr mascarpone</li>
    <li>100 gr geraspte Parmezaanse kaas + extra voor garnering</li>
    <li>2 citroenen</li>
    <li>zonnebloemolie (voor frituren)</li>
    <li>peper en zout</li>
   </ul>
   <h2>Instructies</h2>
   <ol>
    <li>Kook de fettuccine zoals aangegeven op de verpakking. (Let op bewaar tenminste 100 ml kookvocht bij het afgieten).</li>
    <li>Snijd de kipfilets horizontaal doormidden en sla ze plat (bijvoorbeeld met een pan, deegroller of vleeshamer) tussen twee vellen bakpapier. Bestrooi ze royaal met peper een zout.</li>
    <li>Hak de peterselie fijn. Hak het brood in een keukenmachine tot kruimels en schep de helft van de peterselie er door. Meng er royaal peper en zout door.</li>
    <li>Zet een bord klaar met bloem, een diep bord met een losgeklopt ei en een bord met het broodkruim. Paneer de kipfilets door ze eerst door de bloem te halen (klop te veel aan bloem er af), dan door het losgeklopte ei te halen en ten slotte rondom te bedekken met het broodkruim. Leg de kipschnitzels op een bord en zet apart.</li>
    <li>Hak de knoflook fijn. Smelt de boter in een koekenpan, fruit de knoflook erin en voeg daarna de mascarpone en geraspte Parmezaanse kaas toe en roer tot een gladde saus. Roer de overige peterselie door de mascarpone. Voeg een 100 milliliter kookvocht van de pasta toe zodat de saus mooi bindt. Roer nog een paar minuten door en schep de pasta door de saus.</li>
    <li>Verhit tegelijkertijd een laagje olie, ca 1 centimeter in een koekenpan. Wacht tot de olie goed heet is, test eventueel met een broodkruimel, als deze in de olie danst kun je de kipschnitzels bakken. Bak de kipschnitzels aan beide kanten goudbruin en krokant. (Ca 1-2 minuten aan elke kant). Test of de kip schnitzel gaar is, het ligt aan de dikte van het vlees hoe lang ze moeten bakken. Als ze nog niet gaar zijn bak je ze wat langer.</li>
    <li>Serveer de pasta met de kipschnitzels, bestrooid met citroenrasp. Snijd de citroen in plakjes en leg op de kipschnitzels. Bestrooi tot slot met extra Parmezaanse kaas.</li>
   </ol>
</body>
</html>